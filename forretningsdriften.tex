


\begin{lovkapittel}{Generelt arbeidsreglement for ansatte}


  \begin{lovparagraf}{Gyldighet og omfang}
Arbeidsreglementet er vedtatt av Finansstyret ved Studentersamfundet i Trondhjem og gjelder alle arbeidstakere i et
fast forpliktende arbeidsforhold ved Studentersamfundet i Trondheim.
Reglene i reglementet gjelder ikke når de strider mot lov, tariffavtale eller andre bestemmelser som er bindende for
Studentersamfundet.
  \end{lovparagraf}

  \begin{lovparagraf}{Ansettelser}
Alle arbeidstakere blir ansatt av daglig leder. Når arbeidstakeren tiltrer skal denne forelegges arbeidsavtale som både
arbeidsgiver og arbeidstaker skriver under på.

Daglig leder blir tilsatt av Finansstyret.
  \end{lovparagraf}

  \begin{lovparagraf}{Legeattest}
For stillinger hvor det stilles spesielle krav til helse, skal det før ansettelser framlegges tilfredsstillende legeattest.
  \end{lovparagraf}

  \begin{lovparagraf}{Ferie}
Ferien ordnes i samsvar med reglene i gjeldende ferielov og tariffavtale.

Arbeidsgiver fastsetter ferietid etter konferanse med arbeidstakeren eller vedkommendes tillitsvalgte. Ferielisten skal
som hovedregel gjøres kjent tidligst mulig og senest 2 måneder før ferien tar til.
  \end{lovparagraf}

  \begin{lovparagraf}{Utbetaling av lønn}
Måneds- og årslønte utbetales lønn etterskuddsvis den 15. i måneden eller nærmeste foregående virkedag.

Når særlig grunn foreligger, kan det utbetales forskudd med inntil halvparten av ordinær netto månedslønn. Eventuelt
forskudd utbetales kun en gang pr. mnd.- den 30.

Time-, dag- og ukelønte utbetales lønn etterskuddsvis den 15. i påfølgende måned. Den enkelte arbeidstaker skal kontrollere at det er utbetalt riktig beløp. Eventuell feil må meldes snarest mulig.

Fradrag i lønningene kan ikke gjøres unntatt i følgende tilfeller:

  \begin{enumerate}
	\item Lovbestemte trekk.
  \item Pensjonsinnskudd. Pensjonsinnskudd trekkes fra tiltredelsesdato.
  \item Beløp som på forhånd er skriftlig avtalt mellom Studentersamfundet og arbeidstakeren.
  \item Erstatning for skade eller tap arbeidstakeren forsettlig eller grovt uaktsom har påført Studentersamfundet. Betingelsen for slikt trekk er at arbeidstakeren skriftlig erkjenner erstatningsansvar, eller det er fastslått ved dom, eller arbeidstakeren rettsstridig fratrer sin stilling. Lønnstrekk skal begrenses til den del av lønnen som overstiger det arbeidstakeren med rimelighet trenger til underhold for seg og sin husstand. Før trekk etter pkt. d, gjennomføres, skal det konfereres med arbeidstakerens tillitsvalgte.  
  \end{enumerate} 

  \end{lovparagraf}

  \begin{lovparagraf}{Fravær fra arbeidet}
Fravær på grunn av sykdom, ulykke eller andre årsaker skal så snart som mulig meddeles nærmeste overordnede.

For sykefravær til og med 8 etterfølgende arbeidsdager skal det leveres egenmelding. Arbeidstakeren plikter ikke å gi
opplysning om sykdommens art.

Arbeidsgiver kan kreve legeattest fra første dag dersom arbeidstakeren i de siste 12 måneder har hatt flere enn 4
kortvarige fravær. Det samme gjelder ved gjentatte sykefravær færre enn 4 ganger dersom arbeidsgiver har rimelig
grunn til å anta at fraværet ikke skyldes sykdom.

Før arbeidstakeren mister retten til å nytte egenmelding, skal vedkommende gis anledning til å redegjøre for årsaken
til at det har vært så mange fravær.

Ved lengre fravær enn 8 etterfølgende arbeidsdager skal det leveres legeattest.  \end{lovparagraf}

  \begin{lovparagraf}{Alminnelig orden}
Arbeidstakeren må være på arbeidsstedet/mønstringsstedet ved arbeidstidens begynnelse.
Ingen må forlate arbeidsstedet i arbeidstiden uten tillatelse.

Arbeidstakeren må ikke være påvirket av alkohol eller annet berusende eller bedøvende middel i arbeidstiden.
  \end{lovparagraf}

  \begin{lovparagraf}{Behandling av utstyr}
Alt inventar, maskiner, verktøy, materialer m.v. må behandles med omhu. Det må vises forsiktighet ved behandlingen
av ild, lys og ildsfarlige saker.

Arbeidstakeren må behandle Studentersamfundets utstyr m.v. med størst mulig varsomhet, slik at ødeleggelse og
unødvendig slitasje ikke oppstår.

Ved uforsiktig omgang med materiell kan arbeidstakeren pålegges erstatningsansvar.

Studentersamfundet plikter etter lov og forskrifter å stille til rådighet verneutstyr der dette er påkrevd. Arbeidstakeren
plikter på samme måte, for å trygge liv, helse og eiendom å bruke det verneutstyr som er stilt til disposisjon, jfr.
Arbeidsmiljøloven § 16.

Likeledes plikter arbeidstakeren å ta vare på utlevert verneutstyr og rapportere til overordnet når det måtte oppstå
eventuelle feil eller mangler ved utstyret.

  \end{lovparagraf}

  \begin{lovparagraf}{Permisjon}

For permisjon gjelder Arbeidsmiljølovens bestemmelser.

  \end{lovparagraf}

  \begin{lovparagraf}{Oppsigelse}

Oppsigelsen skal være skriftlig fra begge parter. Blir arbeidstakeren oppsagt, kan hun/han kreve skriftlig begrunnelse
for oppsigelsen.

Ved oppsigelse fra Studentersamfundet skal denne inneholde opplysninger om arbeidstakerens rett til å kreve
forhandlinger, reise søksmål, og hvilke frister som gjelder. Før slik oppsigelse finner sted, skal det konfereres med
arbeidstakerens tillitsvalgte.

Oppsigelsesfristene skal være i samsvar med gjeldende bestemmelser i lov og tariffavtale.

Om arbeidstakernes rettigheter ved oppsigelse, vises forøvrig til Arbeidsmiljølovens kapittel XII og
Forvaltningslovens bestemmelser.

Ved fratredelse har arbeidstakeren krav på sluttattest.

  \end{lovparagraf}

  \begin{lovparagraf}{Avskjed}

Arbeidsgiver kan avskjedige en arbeidstaker med påbud om øyeblikkelig fratreden dersom denne har gjort seg skyldig
i grovt pliktbrudd eller annet vesentlig mislighold av arbeidsavtalen.

Avskjeden skal meddeles skriftlig og inneholde opplysninger om rett til å kreve forhandling, reise søksmål og hvilke
frister som gjelder.

(Mens spørsmål om avskjed behandles, kan arbeidstakeren i helt spesielle tilfeller suspenderes fra sin stilling.
Betingelsen for å kunne foreta suspensjon er at det er nødvendig av hensyn til tjenestens art at arbeidstakeren straks
blir fjernet fra sin nåværende stilling, og at det må være grunn til å anta at vilkårene for avskjed etter
Arbeidsmiljølovens § 66 nr.1 er til stede.)

Arbeidstakeren har krav på å få beholde sin lønn inntil vedtak om avskjed er truffet.
Før vedtak om avskjed eller suspensjon treffes, skal det konfereres med arbeidstakerens tillitsvalgte med mindre
arbeidstakeren selv ikke ønsker dette. Ved suspensjon har arbeidstakeren krav på at denne blir begrunnet.

Om arbeidstakerens rettigheter forøvrig vises til Forvaltningsloven, i spørsmål om avskjed vises også til
Arbeidsmiljølovens § 57 (oppsigelse), jfr. § 66.

  \end{lovparagraf}

  \begin{lovparagraf}{Informasjon til media}

Studentersamfundets ansatte må innhente fullmakt hos daglig leder for å gi opplysninger til media.

  \end{lovparagraf}

  \begin{lovparagraf}{Taushetsplikt}
  
Når en sak er undergitt taushetsplikt i henhold til lov, andre bestemmelse, eller når det følger av sakens art, må ingen
arbeidstaker omtale saken overfor noen utenforstående.

  \end{lovparagraf}

  \begin{lovparagraf}{Fortolkning/tvist}

Tvist om fortolking av dette reglement behandles av daglig leder og ansattes tillitsvalgte. Endringer i reglementet kan
foretas i Finansstyret etter forslag fra daglig leder eller ansattes tillitsvalgte.

  \end{lovparagraf}


\end{lovkapittel}


\begin{instruks}{Stillingsinstruks for Daglig Leder}{1. oktober 1910}{1. oktober 1910}

    \begin{instruksledd}{Beskrivelse}
    \begin{enumerate}
	  \item Stillingen er underlagt Finansstyret. Til daglig er Finansstyrets leder kontaktperson for daglig leder.
    \item DL leder Studentersamfundets forretningsmessige virksomhet og har ansvar for menneskelige og materielle
ressurser. DL skal virke innen rammene gitt av Studentersamfundets lover og retningslinjer vedtatt av FS.
    \item DL kan avgjøre alle saker og forplikte Studentersamfundet innenfor de fullmakter som FS til enhver tid har
fastsatt gjennom sine vedtak. I saker som er av en slik karakter eller størrelse at de går ut over DL’s
fullmakter skal saken forelegges FS for beslutning. Avtaler o.a. som følger av foregående ledd skal signeres
av både leder av FS og DL.
    \item DL har anvisningsmyndighet for Studentersamfundet og arbeidsgiveransvar for Studentersamfundets ansatte.
    \end{enumerate}
    
    \end{instruksledd}

    \begin{instruksledd}{Hovedoppgaver}
    \begin{enumerate}
	  \item Daglig leder skal:
    \begin{itemize}
        \item sørge for at Studentersamfundet har en administrativ organisasjon med den kompetanse som til
enhver tid kreves for at Studentersamfundet skal nå sine mål.
        \item sørge for tilfredsstillende forvaltning, drift og vedlikehold av Studentersamfundets eiendommer.
        \item ivareta og utvikle utleievirksomheten.
        \item utarbeide budsjetter og regnskap etter gjeldende lover og forskrifter
        \item støtte foreninger og gjenger i gjennomføringen av administrative oppgaver, hovedsakelig innen
regnskap, forvaltning av likvider og varelager.
        \item ivareta kontakt med offentlige myndigheter.
    \end{itemize}
    \item Daglig leder er skjenkebestyrer for Studentersamfundets skjenkebevilgning.
    \end{enumerate}
    \end{instruksledd}

    \begin{instruksledd}{Ansatte}
    \begin{enumerate}
	  \item Alle ansatte ved Studentersamfundet er underlagt DL med mindre annet er vedtatt i FS. DL er ansvarlig for
ansettelser og de ansattes arbeidsforhold. DL fastlegger de ansattes arbeids- og ansvarsområde. Vesentlige
organisasjonsendringer fremmes for FS.
    \end{enumerate}
    \end{instruksledd}

    \begin{instruksledd}{Foreningsdrift og Gjenger}
    \begin{enumerate}
	  \item Studentersamfundet drives i hovedsak av frivillige. DL skal sørge for at den administrative organisasjonen
støtter opp om foreningsdriften og gjengenes virksomhet.
    \end{enumerate}
    \end{instruksledd}

    \begin{instruksledd}{Finansstyret}
    \begin{enumerate}
	  \item DL har møte- og talerett i FS. DL kaller inn til FS’ møter. DL forbereder og framlegger saker vedrørende
forretningsdriften og områder som berøres av denne instruksen. DL rapporterer regelmessig nøkkeltall og
økonomiske resultater til FS. DL gjennomfører vedtak fattet i FS.
    \item DL holder arkiv over korrespondanse i samband med forretningsdriften. Videre holdes arkiv for FS og Rådet
i samarbeid med Studentersamfundets arkivarer.
    \end{enumerate}
    \end{instruksledd}

\end{instruks}


\begin{instruks}{Stillingsinstruks for vaktmester}{1. oktober 1910}{1. oktober 1910}
    \begin{instruksledd}{Ansettelse}
        
    \end{instruksledd}


\end{instruks}




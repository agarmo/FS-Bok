\begin{instruks}{Instruks for Studentersamfundets byggekomité}{16. desember 2010}{1. mars 2011}

    \begin{instruksledd}{Formål}
        \begin{enumerate}
            \item Studentersamfundets byggekomit\'e (SBK) har som formål å koordinere, planlegge,
                budsjettere og
                gjennomføre alle større byggeprosjekter ved Studentersamfundet i Trondhjem. Videre
                skal SBK koordinere
                alle andre større oppussings- og ombyggingsprosjekter, herunder også prosjekter i
                regi av UKA.
        \end{enumerate}
    \end{instruksledd}

    \begin{instruksledd}{Sammensetning}
        \begin{enumerate}
            \item SBK skal bestå av maksimum 10 aktive medlemmer. Gruppen skal alltid ha en leder og en
                økonomiansvarlig.
            \item Daglig leder utpeker leder til SBK, og denne har en bindingstid på 2 år.
            \item Medlemmene av SBK bør være erfarne Husfolk, og ha en god oversikt over
                Studentersamfundets lokaler
                samt Husets drift. Medlemmene skal jobbe nøytralt, og likestille alle Husets
                gjenger/områder og andre interessenter.
            \item Nye medlemmer tas opp av daglig leder. Sittende SBK sjef lyser ut og intervjuer
                for stillingene. Bare
                nåværende eller tidligere medlemmer av noen av Studentersamfundets gjenger kan
                taes opp som medlemmer av SBK. Medlemmer i SBK har en bindingstid på 2 år.
		Etter ønske fra SBK kan medlemmer være aktive etter at
		bindingstiden løper ut. Det stilles da samme krav til medlemmene
		som da de var under bindingstid.
            \item Leder for SBK har innstillingsrett til medlemmer av gruppen overfor daglig
                leder.
            \item Sikringssjef, daglig leder, leder for profilgruppen, VG-sjef, vaktmester 
	    	Samfundet,vaktmester K35, leder D-gjengen, huselektriker, leder
		for byggeprosjektet har alle møterett i SBK.
        \end{enumerate}
    \end{instruksledd}

    \begin{instruksledd}{ Ansvarsområde og arbeidsoppgaver}
        \begin{enumerate}
            \item Medlemmer i SBK plikter å kjenne innholdet av og overholde følgende instrukser på
                Huset:
                \begin{enumerate}
                    \item Husorden
                    \item Branninstruks
                    \item Rømningsinstruks
                    \item Instruks for Vedlikeholdsgruppa
                    \item Studentersamfundets lover
                \end{enumerate}
            \item Gruppen skal i samråd med daglig leder utarbeide langtidsplaner og
                budsjetter for alle større bygge-,
                oppussings- og ombyggingsarbeider ved Studentersamfundet.
            \item SBK skal i samarbeid med daglig leder og profilgruppen, koordinere,
                planlegge, budsjettere og gjennomføre
                alle enkeltstående større byggeprosjekter, andre større oppussings- og
                ombyggingsprosjekter ved Studentersamfundet i Trondhjem, herunder også prosjekter i UKA-regi.
	    \item SBK skal forut for alle større bygge-, oppussings- og ombyggingsarbeider levere en prosjektskisse og
                budsjett for godkjenning i Finansstyret (FS).
            \item I forkant av bygge-, oppussings- og ombyggingsarbeider skal gruppen
                utarbeide en risikoanalyse i samråd med daglig leder, samt sørge
		for at det foreligger en prosjektplan/tidsplan med milepæler.
            \item Under alle bygge-, oppussings- og ombyggingsarbeider, skal de sørge for
                at all informasjon om prosjektet er tilgjengelig hos daglig leder.
            \item Ved prosjektslutt skal SBK levere en evaluering av prosjektet, som skal inngå
                i en erfaringsdatabase for byggeprosjekter ved Studentersamfundet i Trondhjem. Denne
                prosjektevalueringen skal påpeke eventuelle
                mangler ved overtakelse og plassere ansvar for oppfølging av prosjektet.
            \item Leder for SBK har ansvar for å dokumentere gruppens virksomhet.
            \item SBK plikter å utføre arbeid i henhold til denne instruks i tidsrommene
                primo august til medio desember og medio januar til medio mai. Dato for arbeid og 
		andre tidsfrister settes av SBK i samråd med daglig leder.
        \end{enumerate}
    \end{instruksledd}

    \begin{instruksledd}{Godtgjørelse og rettigheter}
        \begin{enumerate}
		\item Deltakelse i SBK gir rettighet til funksjonærstatus etter Samfundets
		regler. Byggekomiteen tildeles ikke forpleiningspenger på samme grunnlag som andre aktive funksjonærer,
		men får støtte til forpleining ved spesielle arrangementer.
	\end{enumerate}
    \end{instruksledd}

    \begin{instruksledd}{Økonomi og regnskap}
        \begin{enumerate}
            \item SBK får bevilget penger fra Finansstyret, men utgiftene føres av
                regnskapsmessige årsaker som en del av
                driftsbudsjettet ved Studentersamfundet i Trondhjem. Økonomiansvarlig i SBK har
                ansvar for å føre
                regnskap, og for at budsjettene ikke overskrides.
            \item SBK plikter å sende inn budsjettforslag for hvert kalenderår. I tillegg skal
                SBK oppdatere langtidsbudsjettet
                for Bygge-, oppussings- og vedlikeholdssaker innen 01.12 hvert år.
        \end{enumerate}
    \end{instruksledd}

    \begin{instruksledd}{Endring av instruksen}
        \begin{enumerate}
            \item Endringer av denne instruksen skal skje i samsvar med Studentersamfundets lover
                og i samråd med SBKs
                medlemmer. Den nye instruksen er først gyldig når den er godkjent av Finansstyret.
        \end{enumerate}
    \end{instruksledd}

    \begin{instruksledd}{Formidling}
        \begin{enumerate}
            \item Leder for SBK plikter å gjøre medlemmer av gruppen kjent med denne
                instruksen.
        \end{enumerate}
    \end{instruksledd}


\end{instruks}


